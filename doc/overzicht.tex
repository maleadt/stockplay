\chapter{Overzicht project}
Het project kan worden opgedeeld in 2 grote delen: een backend die instaat voor het beheer van alle data in het spel, en een heleboel modules die zich op deze backend enten en de data manipuleren.

\section{Backend}
De backend is het enige deel van dit project dat in rechtstreeks contact staat met de database. Hij bepaalt wie welke informatie kan opvragen aan de hand van een uitgebreid autorisatiemechanisme en laat toe om op een gebruiksvriendelijk manier informatie op te vragen en te manipuleren.
Om de overhead door deze backend zo licht mogelijk te houden, werd er gekozen voor een zo licht mogelijk protocol: XML-RPC. Dit laat toe om een grote verscheidenheid aan modules te laten communiceren met de backend: van een volwaardige ASP.NET-website, over een scrapermodule in Perl, tot een eenvoudige applet in Java ME: het protocol is in staat om aan de behoeften van elke module te voldoen.
\subsection{Filtering}
Om elke client toe te laten om gerichte aanvragen te maken, was er nood aan een manier waarop specifieke objecten opgevraagd konden worden. Daarom werd ervoor gekozen om een eigen filtermechanisme te ontwikkelen.

\section{Website}
Op het website-gedeelte van dit project kunnen spelers deelnemen aan het StockPlay-spel. Hier kunnen ze de effecten die in dit spel zitten bekijken, orders aanmaken en hun portefolio beheren.

\subsection{Dynamische grafieken}
Uit de beurskoersen van het verleden kan veel informatie gepuurd worden, daarom is een goeie tool om de historische beurskoersen te kunnen analyseren geen overbodige luxe. Er werd voor gekozen om zelf een Javascript-library te ontwikkelen om de grafieken weer te geven. Deze Javascript-library communiceert via JSON met de publieke ASP.NET webservice om de nodige data op te halen.

\section{Administratie desktopclient}
Er werd bij dit project voor gekozen om de component met Java Swing in te vullen als administratieclient voor het project. Bij dit administratieprogramma krijgt een beheerder een overzicht over de status van de verschillende componenten. De beheerder kan ook de aanwezige effecten en gebruikers opvragen, en deze desgewenst aanmaken, wijzigen of verwijderen.

\section{Beurskoersen-scraper}
Het is evident dat een beursspel zonder live beurskoersen niet veel voorstelt.. De scraper is in dit project dan ook een van de meest vitale delen: de scraper haalt live koersinformatie van alle effecten uit het spel uit de AJAX-feed van de website van krant "De Tijd", en voegt deze continue toe aan de database van het spel. De scraper is zodanig opgezet dat ze volledig modulair werkt, en extra (reserve) bronnen kan aanspreken om bijkomende beursinformatie op te halen (bijvoorbeeld een tweede feed).
\subsection{Historische beurskoersen-scraper}
Er was ook nood aan meer extensieve informatie voor elk effect. Bijvoorbeeld om onze AI-speler goeie inschattingen te kunnen laten maken, alsook om voldoende informatie te kunnen tonen aan onze spelers in de grafieken, was er nood aan historische beurskoersen. Daarom werd ook een scraper gemaakt die op de website van Euronext de historische data ophaalde.

\section{AI-speler}
Om ook in de beginfase de eerste spelers van genoeg concurrentie te voorzien, werd er ook een AI-speler ontwikkeld. Deze AI-speler gebruikt een genetisch algoritme om zijn orders te bepalen. Door te vari\"eren in de aangeboden parameters aan elke AI-instantie kunnen gemakkelijk verschillende AI-spelers worden aangemaakt. Dit laat toe om op een eenvoudige wijze het spel te voorzien van genoeg spelers om het ook voor de eerste menselijke spelers direct interessant te maken, en te houden natuurlijk!

\section{Mobiele spelclient}
Om aan te tonen dat onze keuze voor het XML-RPC protocol ons veel mogelijkheden bood, werd er ook een client ontwikkeld in de vorm van een Java ME-applicatie. Java ME bevat slechts zeer rudimentaire functionaliteit, maar toch was ook daarvoor een XML-RPC-client beschikbaar.
Met deze client kan een speler zijn portfolio en zijn huidige orders opvragen. De client staat ook enkele rudimentaire bewerkingen toe zoals het annuleren van een nog niet uitgevoerd order, alsook het aanmaken van een nieuw order.

\section{Transactiemanager}
Spelers kunnen op de website orders aanmaken om een effect te kopen of te verkopen, en kunnen aangeven dat deze pas uitgevoerd mogen worden als aan bepaalde voorwaarden voldaan wordt (zie hoofdstuk \ref{chap:geavanceerde_orders}). De uitvoering van een order is echter een aparte taak: in de re\"ele beurswereld wordt een order doorgestuurd naar de beurs als alle voorwaarden voor het order voldaan zijn. Dit betekent dus dat aan alle technische voorwaarden is voldaan en dat er een tegenpartij is die het effect wil kopen of verkopen tegen de aangegeven prijs.

In onze applicatie gebeurt het verwerken van de orders en het omzetten naar transacties door een extra module die deze taak van de beurs simuleert: de transactiemanager. Deze module zal periodiek alle actieve orders overlopen en degene waar alle voorwaarden van voldaan zijn omzetten in transacties.

\section{Puntenmanager}
Deze applicatie zal periodiek (dit door middel van cronjobs) alle spelers in het spel evalueren en op basis van hun prestaties over een bepaalde periode (dag, week, maand, ...) punten toekennen. Met deze punten is het mogelijk om een klassement op te stellen van de spelers in het spel. Zo kan elke speler in het spel, van beginner tot de meest gevorderde speler, zich telkens bepaalde doelen stellen (bijvoorbeeld: eerste in het weekklassement worden), en blijft het spel voor iedereen een uitdaging op elk moment.


\chapter{Ontwikkelingsevolutie}


\section{Taakverdeling}
De grote omvang van het project zorgde ervoor dat al snel iedereen zich begon toe te leggen op bepaalde domeinen van het project. Met uitzondering van de backend, de website en de documentatie.

\begin{itemize}
	\item \textbf{Tim Besard: }
	\begin{itemize}
	\item Implementatie van XML-RPC-backend
	\item Toevoegen functionaliteit in de backend
	\item Ontwerp van een filter-syntax en bijhorende parser
	\item Implementatie caching om netwerk-bottleneck te minimaliseren
	\item Perl framework (datalaag voor communicatie over XMl-RPC, en modulair plugin systeem)
	\item Live beurskoersen-scraper
	\item Historische beurskoersenscraper
	\item Artifici\"e intelligentie spelers
	\item Linux serverbeheer
	\end{itemize}
	
	\item \textbf{Dieter Deforce: } 
		\begin{itemize}
			\item Toevoegen functionaliteit in de backend
			\item ADO.NET-interface met de backend\footnote{Het gebruik van ADO.NET was een vereiste van het project, en moest worden gedemonstreerd. De ADO.NET-interface werd na de demo uit het project gehaald}
			\item De XML-RPC.NET-client die instaat voor de communicatie met de backend voor applicaties op het .NET-platform
			\item De ASP.NET-website
			\item De puntenmanager, die spelers op gezette tijden evalueert en punten toekent
		\end {itemize}
		
	\item \textbf{Laurens Van Acker: }
	\begin{itemize}
 	\item Toevoegen functionaliteit en foutstucturen in de backend
	\item Javascript-library ontwikkelen voor de dynamische grafieken
	\item De publieke ASP.NET Webservice
	\item Grafisch ontwerp en Javascript ondersteuning
	\item Transactiemanager: uitbouw en aanpassen structuur, verwerking van de geavanceerde orders.
 	\item Filtering: toevoegen van extra functionaliteit
	\item Contracten en presentaties
	 \end{itemize}
	 
	 \item \textbf{Thijs Walcarius: }
	 \begin{itemize}
	 	\item Ontwerp Data Access Objects voor communicatie tussen backend en database
	 	\item Instellen van Oracle-database, ontwerp triggers
		\item Toevoegen functionaliteit en testcases in de backend
	 	\item Java Data Access Objects
	 	\item Java Administratieclient
	 	\item Java ME mobiele client
	 	\item Rudimentaire versie transactiemanager
	 \end{itemize}
\end{itemize}


\section{Planning}

Door de strikte timing van het project met zijn verschillende iteraties kon er niet gewacht worden op een volledig functionele backend om vanaf te starten. De ontwikkeling verliep vooral rond de verschillende iteraties.

\subsection{Alfa-iteratie}
Voor elk groot onderdeel van het project moest er iets gedemonstreerd kunnen worden. We waren dus verplicht om zeer snel te bepalen op welke fundatielaag we gingen werken, om zo voor elk onderdeel een stuk rudimentair te kunnen uitwerken.

\subsubsection{Backend}
Er werd gezocht naar een nette en abstracte methode om de backend op te bouwen: hoe wordt de database best benaderd? Wat is een goeie structuur voor de backend zelf? Hoe bouwen we de XML-RPC-berichten op?
Tijdens de ontwikkeling van de klassen die zich bezighouden met de persistentie van gegevens (de DAO-laag), alsook de implementatie van de eerste functies werden er JUnit-tests gemaakt om deze functies op hun functionaliteit te testen.
Uiteindelijk werd het deel van de backend dat zich bezig houdt met het opvragen, aanmaken en wijzigen van effecten gekozen als pilootproject.

\paragraph{Filtering}
Om clients de mogelijkheid te bieden om op een eenvoudige manier objecten te selecteren werd een eigen filter ontwikkeld. Hiervoor hebben we verschillende modellen en syntaxen afgewogen, om uiteindelijk te kiezen voor een SQL-achtige opmaak. Om deze te kunnen verwerken werd een compacte parser ontworpen, die de filter uiteindelijk converteert naar een geschikt formaat om door de database verwerkt te kunnen worden.
Ook werd, door gebruik te maken van de GraphViz bibliotheek, een eenvoudige manier voorzien om filter de kunnen debuggen.

\paragraph{Data Access Objects}
Omdat de voorstelling van data in de backend nogal verschilt van de voorstelling in de database, werd er gezocht naar een systeem dat de omzetting zo transparant mogelijk maakte.. Omdat dit een probleem is waarmee bijna elk softwarepakket dat gebruik maakt van een database wordt geconfronteerd, bestaan hier ook design patterns voor: er werd gekozen om het ``Data Access Object''-pattern te implementeren.

\subsubsection{Website}
Ontwikkeling van een ADO.NET-interface met de backend. Eerste rudimentaire functionaliteit inbouwen voor het ophalen en weergeven van effecten. Ook werd er gezocht naar manieren om de gegenereerde HTML-code vanuit ASP.NET wat op te schonen zodat er voor de vormgeving gemakkelijker gebruik kon worden gemaakt van CSS-stylesheets.

\paragraph{Dynamische grafieken}
Er werd gezocht naar een goeie manier om de historische koersinformatie grafisch weer te geven. Daarom werden verschillende Javascript grafieklibraries met elkaar vergeleken en uitgetest.

\subsubsection{Administratie desktopclient}
Voor de Java Swing-applicatie werd er gezocht naar een manier om een mooi en functioneel programma te maken. Er werd eerst voor geopteerd om zelf een verticale menubalk te maken vergelijkbaar met de menubalk uit MS Office Outlook 2003, maar we liepen al snel tegen beperkingen van Java in verband met precieze timing. Uiteindelijk werd er geopteerd om de SwingX-library te gebruiken.
Bij deze iteratie was de basisfunctionaliteit om de effecten op te halen aanwezig. Hiervoor werd ook de XML-RPC-client module ontwikkeld die zich met het beheer van effecten bezig houdt.

\subsubsection{Beurskoersen-scraper}
Verschillende bronnen van koersinformatie werden gezocht, en er gebeurde een eerste implementatie om de AJAX-feed van Tijd.be te verwerken.

\subsubsection{Mobiele spelclient}
Er werd uitgezocht of er goeie XML-RPC-clients beschikbaar waren. Ook werd de functionaliteit van het Java ME-platform onderzocht, en de mogelijkheden van Rapid Application Development-tools onderzocht (in casu: de Netbeans IDE hiervoor)


\subsection{Beta-iteratie}
Bij deze iteratie werd er vooral gefocust om zoveel mogelijk functionaliteiten in te bouwen. De bedoeling was om tegen de beta-iteratie een spel te kunnen aanbieden waarbij de speler beschikte over alle basisfunctionaliteiten: beheer van zijn portfolio, aanmaken van orders, bekijken van aandelen, etc.
Om tegemoet te komen aan de vraag om een algoritmisch aspect in te bouwen, werd er ook voor geopteerd om een kunstmatige intelligentie speler te ontwikkelen.

\subsubsection{Backend}
Het volledige protocol werd ge\"implementeerd in de backend. Ook gebeurden er aanpassingen aan het protocol om het aantal requests van de clientmodules te beperken, en zo een vlottere gebruikerservaring te kunnen aanbieden.
Voor de meeste functies werd er een JUnit-test geimplementeerd, maar dit werd naar het einde toe niet meer doorgezet.

\paragraph{Filtering}
De filter werd uitgebreid met complexere datastructuren (zoals reguliere expressies), alsook werd de parser verfijnd zodat complexere syntactische constructies mogelijk werden. Zo werd de filter eenvoudig in gebruik voor de programmeur.

\subsubsection{Website}
De website werd verder uitgewerkt: gebruikersregistratie, beheer van portfolio, aanmaken van orders.

\paragraph{Dynamische grafieken}
De dynamische grafieken module werd verder uitgewerkt in object geori\"enteerde javascript. Er werd een menu toegevoegd en de functionaliteit achter de knoppen werd ontwikkeld. Het is mogelijk om referenties toe te voegen, in te zoomen via knoppen of muisbewegingen een bereik te selecteren.
Ook werd een weergave historiek ingebouwd zodat weergavewijzingen ongedaan kunnen gemaakt worden. De ASP.NET Webservice werd ontwikkeld om de data via AJAX en JSON te kunnen leveren. En een tweede gekoppelde grafiek werd toegevoegd met volume data.

\subsubsection{Administratie desktopclient}
De clientlibrary werd volledig afgewerkt, zodat ze bijna alle functionaliteiten uit de backend bevatte.
Vervolgens werd er gewerkt aan het bewerken van de opgehaalde effecten, alsook werd er begonnen aan het gebruikersbeheer. Omdat de benodigde functionaliteit tussen het effectenbeheer en het gebruikersbeheer danig verschilde, werd er voor geopteerd om geen generiek CRUD-design te gebruiken, maar aparte implementaties te voorzien.

\subsubsection{Beurskoersen-scraper}
De scraper werd verder afgewerkt en kan nu ook zelfstandig de nodige effecten en beurzen aanmaken. Ook werd de bestaande code modulair en robuuster gemaakt door alles te abstraheren in een datalaag, waarbij data-objecten ge\"instantieerd en opgevuld worden door een aparte factory (naar model van de DAO laag in de backend).

\subsubsection{Kunstmatige intelligentie speler}
Vooreerst werd er gezocht naar wat de beste manier is om generische algoritmen toe te passen op beurskoersen. Daarvoor werd er beroep gedaan op vakliteratuur die daarover beschikbaar was. Vervolgens werd er ge\"experimenteerd met verschillende programmeertalen om uit te zoeken wat het snelst resultaat zou opleveren. Uiteindelijk werd er gekozen voor Perl omdat we zo konden gebruik maken van de bestaande datalaag voor de verwerking van complexe datastructuren, en toch eenvoudig konden interfacen met een library geschreven in een performantere taal om het echte werk uit te voeren.

\subsubsection{Mobiele spelclient}
Er werd besloten om de mobiele client niet op te nemen in de beta-iteratie omdat andere onderdelen een hogere prioriteit hadden.

\subsubsection{Transactiemanager}
De transactiemanager was lange tijd uit het oog verloren. Omdat het echter toch een essentieel element is om het volledige spel te simuleren werd uiteindelijk last-minute een prototype gemaakt. Die kon enkel eenvoudige types orders aan (immediate order, en orders met een enkelvoudige limiet) en had nog geen gemeenschappelijke datacontainer.

\subsection{Release}

\subsubsection{Backend}
De backend reageerde vaak niet snel genoeg op aanvragen, bij nader onderzoek bleek er een serieuze bottle-neck aanwezig te zijn bij de connectie tussen de database en de backend. Oracle stuurde vaak aan zijn bovenlimiet qua snelheid informatie door, waardoor kostbare seconden verloren gingen. Er werd daarom voor gekozen om een cachingmechanisme in te bouwen. Dit werd echter niet van de grond af gedaan, maar er werd gebruik gemaakt van een reeds publiek beschikbare library ``cache4j''.
Ook werd er een beveiligingsmechanisme ingebouwd, zodat afhankelijk van de aangemelde gebruiker maar een beperkte subset van de backend-API aanspreekbaar werd.

\paragraph{Filtering}
Finaal werd nog een "native target" voorzien die een filter terug kan compileren naar zijn oorspronkelijke vorm, opgesteld door de programmeur. Dit om het debuggen te vereenvoudigen, alsook een betere weergave te voorzien in de cache-overzichtpagina's.

\subsubsection{Website}
Enkele stukken die nog ontbraken uit de website werden toegevoegd. Ondermeer de globalisatie van de website en de mogelijkheid om de verschillende rankings te bekijken en doorzoeken. Ook werd de orderpagina ge\"updatet zodat er complexe koop- en verkooporders kunnen worden geplaatst. De vormgeving werd herzien zodat de pagina's een consistente layout hebben.
Tenslotte werd ook de website omgevormd zodat deze zou werken met de nieuwe beveiliging en correct zou omgaan met de sessieID's.

\paragraph{Dynamische grafieken}
Er werd de mogelijkheid toegevoegd om extra effecten en indexes op de grafiek toe te voegen als referentie, zodat effecten gemakkelijker met elkaar kunnen worden vergeleken. 
De module werd ook groter gemaakt en de bibliotheek werd sterk geoptimaliseerd voor snelheidswinsten.

Er werden ook aanpassingen gedaan zodat nu slechts maximum 100 punten teruggegeven worden en niet zomaar alle punten in een bepaalde range.

\subsubsection{Administratie desktopclient}
De mogelijkheid om met een elektronische identiteitskaart in te loggen werd toegevoegd. Omdat er te weinig tijd restte om uit te zoeken hoe vervolgens op een met certificaten beveiligde manier een beveiligde sessie op de backend kon worden aangevraagd, is het nodig dat lokaal de logingegevens van een administrator-account worden opgeslagen om een nieuw sessie-id te kunnen aanmaken.

\subsubsection{Beurskoersen-scraper}

\paragraph{Historische beurskoersen-scraper}
Na afweging van verschillende algoritmen voor de kunstmatige intelligentie, hadden we uiteindelijk gekozen voor een massief-lerend algoritme. Hiervoor was echter een ruime hoeveelheid data benodigd, en daar kon de huidige scraper, vooral gericht op realtime data aan een hoge resolutie, niet aan voldoen. Daarom hebben we een alternatieve scraper gemaakt, die zich door gebruik te maken van alternatieve databronnen, richtte op een veel groter bereik aan data. Deze haalde zijn data van de Euronext site, beperkt in resolutie maar met een bereik tot 2 jaar in het verleden.

\subsubsection{Kunstmatige intelligentie speler}
Om modulariteit te verhogen werd de core-code die een neuraal netwerk gebruikte om koersen te voorspellen, in een plugin gegoten om zo eventueel alternatieve algoritmes parallel te kunnen gebruiken. Ook werd een eenvoudig portfolio-selectiealgoritme toegevoegd, zodat de module nu volledig autonoom de geselecteerde (en hopelijk optimale) portfolio kan verwezenlijken door de correcte orders naar de backend te sturen.

\subsubsection{Mobiele spelclient}
De mobiele spelclient werd terug opgenomen. De client-library die beschikbaar was in Java werd geport naar Java ME. Aanvankelijk ging dat gepaard met de ene teleurstelling na de andere door het gebrek aan functionaliteit (geen enums, geen generics, etc), maar die problemen zijn overwonnen.. Wel werd er besloten om wat extra functionaliteit uit de mobiele client te schrappen. Het is immers een nogal log systeem om te debuggen en deze module is eerder bedoeld als een proof-of-concept en vormt geen essentieel onderdeel in het project.

\subsubsection{Transactiemanager}
De transactiemanager werd herschreven zodat alle data via een class opgevraagd kon worden. Alsook werd deze uitgebreid met allerhande geavanceerde orders.
Zodoende wordt de benodigde data slechts eenmalig per iteratie opgevraagd en niet voor elk order dat gecontroleerd moet worden. Deze werd ook herschreven om te voldoen aan de aangepaste beveiligde backend en er werden controles ingebouwd om te kijken of de speler wel over een voldoende cashpositie bezit om een transactie uit te voeren.

\subsubsection{Puntenmanager}
De puntenmanager was het laatste grote ontbrekende deel aan het project. Deze werd dan ook snel in deze iteratie onder handen genomen. Omdat de functies omtrent de puntentransacties nog niet getest waren, kwamen hier nog enkele bugs naar boven. Ook werden er nog enkele functies toegevoegd aan de backend omtrent punten en werd de puntentabel in de databank licht gewijzigd. Er werd voor gekozen om de puntenmanager zo modulair mogelijk op te bouwen zodat we eventueel later nog nieuwe soorten rankings konden bij verzinnen zonder de code drastisch te moeten wijzigen.

\chapter{Projectevaluatie}
Er is voor gekozen om de evaluatie van ons project te doen aan de hand van een SWOT-analyse. Hiermee worden alle vlakken van ons project aangeraakt.

\section{Strenghts}

De grootste troef van dit project is onze backend. In dit deel van het project werd het meeste tijd gestopt, en het resultaat is een elegant, flexibel en coherent geheel. 
Zo is de datalaag van onze backend erop voorzien dat er gemakkelijk van onderliggende database kan worden gewisseld. Ook zijn er faciliteiten ingebouwd om een vlotte conversie van de interne objecten naar de gebruikte gegevensstructuren in het XML-RPC-protocol te voorzien.

Ook op andere gebieden is er voor geopteerd om de code erg flexibel te houden: zo zijn uitbreidingsmogelijkheden voorzien bij de scraper, de kunstmatige intelligentie-speler, de puntenmanager en de transactiemanager. Hiervoor werd er voor de in Perl geschreven onderdelen geopteerd voor een plugin-structuur en wordt er in Java gebruik gemaakt van de Reflection-API. Dit alles laat toe om te voorzien in uitbreidingen zonder ook maar aan de basiscode te moeten komen..

\section{Weaknesses}

\paragraph{Backend} Het beveiligingsmodel werkt goed, maar de categorie\"n in dewelke de functies zijn ondergebracht zouden best herbekeken worden, zodat ze beter aansluiten bij wat de verschillende modules van het project effectief nodig hebben. Dit zou dan toelaten om een meer nauwkeurige afsluiting van de API naar de modules toe te doen, zodat de beveiligingsrisico's worden verminderd.. Ook is er nog ruimte voor verbetering op het gebied van controles in functies zelf. Er gebeuren al heel wat controles, maar het kan nog beter. (heeft gebruiker X wel het recht om bepaalde informatie van gebruiker Y op te vragen?)

Onze ervaring leert dat wanneer de backend enkele uren heeft gedraaid zonder dat er veel activiteit op was, dat de verbindingen met de Oracle-database komen te vervallen zonder dat de Apache Database Connection Pool dit merkt.. Dit zorgde ervoor dat requests naar onze backend vaak na 20 minuten (!) een timeout gaven met een Oracle-exceptie. Ondertussen is de Apache Database Connection Pool al zodanig geconfigureerd dat de verbindingen worden getest voordat ze worden teruggegeven, waardoor een request na 20 minuten toch een geldig antwoord krijgt.. Dat is al beter, maar er zou best nog verder worden gezocht achter een manier om de timeout in te korten. Dit is tijdens de laatste dagen van het ontwikkelingsproces ook gebeurd, maar omdat deze fout maar erg sporadisch optreedt kan er niet met zekerheid gezegd worden dat ze is opgelost..

Het cachingmodel dat werd ingebouwd in de backend kan nog verder worden verfijnd. Momenteel wordt er nog te weinig rekening gehouden met mogelijke veranderingen van de achterliggende data. Er wordt best gezocht naar een meer geavanceerd model, of een eigen cachingmechanisme. Het filtersysteem dat werd ingebouwd in de backend is flexibel gemaakt, en er dus ook op voorzien om ook opzoekingen in andere gegevensstructeren mogelijk te maken, wat natuurlijk goede perspectieven biedt. Een filter-backend die zorgt voor introspectie van de ingegeven filter zou immers selectieve invalidatie van cache-entries mogelijk maken.

\paragraph{Artifici\"ele intelligentie}

Berekeningen die door de artifici\"ele intelligentie uitgevoerd worden, zijn vaak computationeel vrij intensief. Het aanbieden van een caching-interface aan de plugins zou de cycli potentieel sterk inkorten, waardoor de intelligentie met een verhoogde frequentie zou kunnen ingezet worden, waardoor het spelverloop realistischer zou worden.

\paragraph{Administratie desktopclient} De implementatie van de eID-loginprocedure moet nog verder worden verbeterd.  Door gebrek aan tijd was het niet mogelijk om te zoeken naar een manier om aan de hand van de certificaten bij de elektronische identiteitskaart een sessie aan te maken op de backend.. Daarom is het nu vereist om de logingegevens van een administratoraccount permanent op te slaan, om met deze gegevens een geldige sessie te kunnen opvragen voor de gebruiker die inlogde met de eID.

\paragraph{Mobiele client} De mobiele client werd niet opgebouwd op een erg robuuste manier. Zou deze verder ontwikkeld worden, dan zou er al snel nood zijn aan een grote herorganisatie van de code om ze flexibeler te maken.

\paragraph{Dynamische grafieken} Als deze module gebruikt zou worden op een productie site zouden er nog een aantal optimalisaties moeten gebeuren om ze bruikbaar te maken. Zo zouden de referenties moeten gelijkgetrokken worden met het effect dat getoond wordt. Referenties op een gelijke schaal onthullen meer dan het vergelijken van een effect met een koersprijs van 20 met een index die aan 4000 punten noteert.

De volumes die getoond worden zijn nog absolute volumes, daar zouden nog relatieve volumes van gemaakt kunnen worden. En er zouden nog een aantal snelheidsoptimalisaties doorgevoerd kunnen worden. Zo kan een request geannuleerd worden (of vertraagd worden) als deze nog aan het binnenkomen is en er is al een nieuwe aanvraag gebeurd (vormt een probleem bij het veel en snel scrollen van de muis). De eerste data zou via de HTML pagina reeds meegestuurd kunnen worden, wat een HTTP request zou besparen. De data en alle request zouden ook nog via een HTTP pagina kunnen binnenkomen, nu gebeurd dit nog via verschillende requests.
Er zou client side ook nog veel meer caching ingebouwd kunnen worden.


\section{Opportunities}

\paragraph{Algemeen} Het doel van het spel is om zoveel mogelijk de beurs in het echte leven de simuleren. Dit is echter zo'n danig complex gegeven dat we nog lang niet een levensecht spel hebben gecre\"erd. Elementen die nog in het spel ontbreken zijn bijvoorbeeld het aanrekenen van transactiekosten en bewaargelden. 
Momenteel is er ook maar een beperkt aantal beurzen aanwezig in het spel. We werden hiertoe gedwongen omdat de gescrapete data van andere beurzen vaak niet granulair genoeg was. Zou er echter beschikking zijn over betere datafeeds, dan kan het spel op dit vlak snel uitbreiden. Indien er ook beurzen zouden bijkomen die met andere munteenheden werken, zou ook dit een extra dimensie aan het spel kunnen toevoegen, het werken met vreemde munten kan gelukkig snel worden ingebouwd in de bestaande voorzieningen.

\paragraph{Puntenmanager} De puntenmanager voorziet in alle faciliteiten om gebruikers op verschillende vlakken te quoteren. Om het spel interessanter en aantrekkelijker te maken is het een goed idee om nog verder te zoeken naar domeinen waar een speler op kan worden gequoteerd. Het is misschien ook een goed idee om aparte klassementen te voorzien voor bepaalde criteria (bijvoorbeeld: met zo weinig mogelijk transacties toch zo goed mogelijk scoren).

\paragraph{Transactionmanager} De transactionmanager zou een aantal optimalisaties kunnen ondergaan. Er zouden orders gegroepeerd kunnen worden die dan in een keer gecontroleerd kunnen worden. Of een soort afhankelijke orders met triggers zouden aangemaakt kunnen worden. Zodoende moeten dan niet alle lopende orders continue bij elke iteratie gecontroleerd worden.


\section{Threats}


\paragraph{Algemeen} Het door ons gekozen onderwerp was zodanig breed en complex, dat er al snel de verleiding kwam om teveel elementen vanuit de echte wereld van de financi\"ele markten in ons spel te verwerken. Dit heeft ertoe geleid dat we ons project soms iets te breed hebben gezien, waardoor de workload onaangenaam hoog is komen te liggen.. Het was misschien beter geweest om een iets nauwere scope te nemen, zodat we ons ook wat meer op de afwerking van onze code konden richten.
\emph{Ter illustratie: }ons project bevat volgens \emph{StatSVN} 54652 lijnen code, waarbij gepoogd werd enkel de zelfgemaakte bestanden in rekening te nemen (geen gecompileerde klassen, geen externe libraries, word documenten, presentaties, afbeeldingen, enzovoort). 


